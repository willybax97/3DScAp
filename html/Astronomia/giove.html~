<!DOCTYPE html>
<html>
<head>
<title>GIOVE</title>
</head>
<body bgcolor="black" background="../../img/Astronomia/sfondoastronomia.jpg">
    <img align="center" src="../../img/Astronomia/giove.jpg">
    <font color="#00FFFF">
    <h1 align="center">GIOVE</h1>
    <p align="justify" align"center">
        Le sonde spaziali sono riuscite a raggiungere e fotografare da vicino anche questo pianeta. L'impresa però è stata ardua, sia per la presenza di pianetini tra Marte e Giove, che rappresentano un pericolo per le astronavi dirette su quella rotta, sia per l'enorme distanza da percorrere: il viaggio infatti dura un anno.
Maggiore tra i pianeti, Giove ruota attorno al Sole con un periodo di rivoluzione pari a 12 anni, a una distanza media di circa 774 milioni di km. Il suo diametro misura all'equatore circa 141.000 km (11 volte più grande di quello della Terra). Il suo volume è 1318 volte quello terrestre. Inoltre possiede un corteo di satelliti (nientemeno che 16), di cui i quattro maggiori furono scoperti da Galileo nel 1610. Il periodo di rotazione di Giove, circa 10 h, è estremamente breve, se si considerano le proporzioni del pianeta. Pur possedendo dimensioni assai maggiori rispetto alla Terra, Giove ha però una densità minore di quella del nostro pianeta. La sua massa è infatti 318 volte la massa terrestre.
L'atmosfera di Giove, che per noi risulterebbe decisamente irrespirabile, è composta, oltre che da idrogeno ed elio, anche da metano nel quale galleggiano nubi di ammoniaca. La temperatura è molto bassa, di circa 150 °C sotto zero. Ciò è dovuto alla distanza del pianeta dal Sole, che riesce a trasmettergli una quantità di luce e calore 25 volte meno intensa di quella ricevuta dalla Terra.

    </p>
    </font>
</body>
</html> 
